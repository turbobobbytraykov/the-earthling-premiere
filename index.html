<h2>&bdquo;Землянинът&ldquo; оживява: Премиера на първата книга-игра от поредицата &bdquo;Естествена фантастика&ldquo; - автографи, срещи и интерактивно приключение</h2>
<h2>В очакване&nbsp;</h2>
<p>В приятната атмосфера на Cafe №8 в центъра на София днес имаше голямо раздвижване. Освен DJ сет наживо, заведението бе приютило както малък хенд-мейд базар, така и очакваното от общността ни събитие: примиерата на първата самостоятелна книга-игра на Мартин Дангов - Землянинът.<br /><br />След като Мартин показа размаха си с "Мечът на хармонията" на страниците на брой 4 на списание Агамор, той се оказа готов и с още по-голям труд - началото на поредицата "Естествена фантастика".</p>
<h2><br />Землянинът е тук</h2>
<p><br />723 епизода в 400 страници. Авторът поставя наистина впечатляващ старт на поредицата, но както разказва самият той, началото и пътят не са били лесни, а и помощта, която са му оказали множество хора също е допренесло за крайния резултат.<br /><br />Началото на "Зелмянинът" авторът поставя през 2017 г., ала както сподели той, тогава въпреки желанието още от детските си години да напише своя книга-игра, работата по проекта не го увлича и той не е доволен от постигнатия тогава резултат.<br /><br />Настъпва 2020 г. и Мартин споделя, че покрай настъпилите тогава обстоятелства, се оказва с много свободно време и желание да продължи работа по проекта. Колаборацията с редактора Калин Ненов, научния редактор Божидар Димитров и техническия редактор Николай Зъбов, предизвикват много промени и подобрения.</p>
<p>Горд е, че в книгата читателят ще може да избира дали да играе като войник - решаващ проблемите си с пушки и пистолети, като механик - справящ се със сложни уреди, или като хакер - преодоляващ програмни препятствия.<br /><br />В края на годината Мартин предава произведението си на своя приятел художникът Лало Николов за илюстрации и предпечат.<br />Тези аспекти на книгата са завършени едва в края на 2024 г., ала през това време Мартин успява да открие още сътрудничества: създаден е сайта на поредицата, мобилното приложение за мобилни устройства с Андроид, а дългогодишния приятел на Мартин - Георги Гаврилов - освен с някои научни редакции, се нагърбва с издаването на книгата чрез своята медийна група Скрибенс. Не на последно място, Мартин е потърсил и получил отзив за творбата си от не кой да е друг, а Майкъл Майндкрайм.<br /><br />Голяма част от екипа, помогнал на Мартин присъстваха на събитието, а на сцената освен автора няколко думи казаха и издателят - Георги Гаврилов - и художникът - Лало Николов.</p>
<h2><br />Завършек и ново начало</h2>
<p>След официалното представяне, Мартин предизвика публиката да решат две загадки от книгата, използващи две от механиките в нея. Участници с бърза мисъл не липсваха и бързо получиха награди - броеве на списание "Й", в които има и разкази на Мартин Дангов.<br />Не на последно място, освен книгата, присъстващите можеха да се сдобият и с принтове и картички с някои от илюстрациите в "Землянинът".<br /><br />В края на събитието Мартин спомена и че вече работи по следващата част от поредицата - "Перфектната машина". Пожелаваме му успех и се надяваме "Землянинът" да е добро начало на една страхотна научно-фантастична поредица.<br /><br /></p>